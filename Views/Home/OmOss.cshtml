
<h1>Om oss</h1>

<p>
    Offentligekonomi.nu grundades 2020 av serieentreprenören Minna Fröjdholm och studenten Niklas Shwenkér Fröjdholm.

Minna Fröjdholm är socionom och framgångsrik serieentreprenör inom privat social verksamhet sedan 1993. Lång erfarenhet i branschen och bred kompetens har resulterat i en djup förståelse i lagstiftningen, tillämpningen och ekonomin i de svenska välfärdstjänsterna.
Niklas Shwenkér Fröjdholm studerar en ekonomisk universitetsutbildning i London, med inriktningen företagande och ledarskap. Ett brinnande intresse för företagande och statskunskap bidrar till att presentera välfärdstjänsterna på ett begripligt vis.

Uppgifterna kommer från offentlig statistik som hittas på SCB ( se nationalräkenskaperna) från Sveriges kommuner och Regioner skr.se och från Regeringens hemsida. För att göra jämförelser mera innehållsrika och roliga så finns både hushållens privata konsumtionsutgifter och vissa kända människors löner/rikedomar med. Hushållens utgifter är från scb.se och kända människors från både Forbes.com listor och från skatteverket.se

Offentlig ekonomi.nu har på eget initiativ och bekostnad tagit fram ett verktyg för att jämföra utgifter, det s.k Jämförelseverktyget. Utgifter är ordnade som i ett släktträd. Toppar gör 9 ”familjer” som är Staten- kommuner-regioners- socialförsäkringar, hushållens- och utgifter efter ändamål (cofog) Dessutom finns Kända personers intäkter/förmögenhet med samt hela offentliga sektorns intäkter De förgrenar sig neråt i 2 led, nivå 1 och 2 där nivå 2 är specifikation på nivå 1. Du kan jämföra allt med varandra, oavsett vilken ”familj” eller nivå du väljer. Detta gör Jämförelse verktyget unikt. Syftet är att man ska få en god uppfattning om hela Svenska offentliga ekonomin, d.v.s. inte stat, kommun och landstingens ekonomier var för sig.

 Ibland är det extra krångligt att få fram exakta oväsentliga uppgifter. Då har vi skippat att vara helt exakta. Detta val påverkar dock inte syftet med det hela, att ge en god översikt över offentlig ekonomi. Ålderspensionen finns inte med i statens budget och därför finns dessa siffror inte med här. En särskild handbok som förklarar det mesta som har med pension att göra kommer att finnas tillgänglig här januari 2022. En annan begränsning är att vi är tvungna att använda oss av de nyckeltal som det förs statistik på.

Det är en begränsning att nyckeltalen inte bottnar i en väsentlighetsanalys utan tycks mera vara att man bygger vidare på gamla ( mycket gamla) kontoplaner/nyckeltal.
</p>
<div class="row">
  <div class="column">
    <img src="https://valfardstatistik.files.wordpress.com/2020/12/5713af0d-becf-42d1-a952-a8d8665cab89_1_201_a-3.jpeg" alt="Snow" style="width:100%">
  </div>
  <div class="column">
    <img src="https://valfardstatistik.files.wordpress.com/2020/12/95477d5c-9182-487e-bf89-41a9e122ad40-1.jpeg?w=600" alt="Forest" style="width:100%">
  </div>

</div>
